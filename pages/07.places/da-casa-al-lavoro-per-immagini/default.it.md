---
title: 'Da casa al lavoro per immagini'
media_order: '20110810 Casa Lavoro (6933).jpg,20110810 Casa Lavoro (6936).jpg,20110810 Casa Lavoro (6937).jpg,20110810 Casa Lavoro (6940).jpg,20110810 Casa Lavoro (6941).jpg,20110810 Casa Lavoro (6942).jpg'
date: '13-08-2011 00:27'
taxonomy:
    category:
        - EPFL
---

Stamattina, vista la bella giornata, sono andato a lavorare a piedi e ho portato con me la macchina fotografica per fare un riassuntino.

![Denges](20110810%20Casa%20Lavoro%20%286933%29.jpg)

Si parte dalla ridente cittadina di [Denges](http://en.wikipedia.org/wiki/Denges), che il sindaco ci dice avere abitanti di 31 nazionalità differenti. La pagina di Wikipedia riporta altre statistiche, un totale di circa 1500 abitanti, di cui 30 (ora 31) parlano italiano.

Questo è il municipio, con la campana che suona le ore ed una simpatica signorina che si occupa dei permessi di soggiorno per noialtri immigrati. Denges si trova sul bordo di una delle più grandi stazioni di smistamento ferroviario della Svizzera. 24 ore su 24, tranne la domenica, vengono costruiti treni in un sistema che, se fosse possibile vederlo dall'altro, sembrerebbe quasi una partita di tetris.

Passata la strada principale si entra nel paese vecchio, una serie di casette addossate una all’altra e un paio di piccoli vicoli chiusi alle auto.

![Denges](20110810%20Casa%20Lavoro%20%286936%29.jpg)

Il paese è molto piccolo e il centro storico, correndo lungo un lato della strada principale, è composto soltanto da due file di case.

La maggior parte del terreno intorno al paese è dedicato ad attività agricole. In questi sei mesi ho visto coltivare di tutto, insalata, fragole, lamponi, grano, mais, mele, pere, patate e chissà cos’altro.

![Coltivazioni](20110810%20Casa%20Lavoro%20%286937%29.jpg)

Non a caso, avvicinandoci al piccolo fiumiciattolo (sì è tutto piccolo qui) chiamato *Venoge*, incontriamo un melo, carico di frutta.
È ancora un po' presto e le mele sono verdi, ma fa comunque bella impressione.

![Il Ponte](20110810%20Casa%20Lavoro%20%286940%29.jpg)

Subito dopo si incontra il famoso ponte di Denges, in pratica l’unica struttura di rilievo nel raggio di qualche chilometro. Non a caso viene messo in copertina del depliant turistico del comune.

![Venoge](20110810%20Casa%20Lavoro%20%286941%29.jpg)

La *Venoge* segna, in quella zona, il confine tra il distretto amministrativo di Morges e quello di Losanna e, cosa che mi interessa più da vicino, il confine della zona in cui vale l’abbonamento del bus di Losanna (cioè non vale dove abito).

![Via Francigena](20110810%20Casa%20Lavoro%20%286942%29.jpg)

Appena superato il ponte si incontra subito un altro sentiero, si tratta niente popò di meno che della [Via Francigena](http://it.wikipedia.org/wiki/Via_Francigena), un antico percorso di pellegrinaggio tra Roma e Canterbury, che ancora oggi è usato e, almeno in certi tratti, manutenuto.

Se volessi andare sulla spiaggia sul lago, qui girerei a destra, ma invece mi aspetta una giornata di lavoro e quindi tiro dritto.

{% bhphoto 20110810-casa-lavoro-6947 center %}

Si entra ora nel comune di [Ecublens](http://en.wikipedia.org/wiki/Ecublens,_Vaud), alla periferia di Losanna, ma ancora abbastanza lontano dalla città da avere estesi campi coltivati.

Anche qui ho visto coltivare di tutto, con un continuo ciclo. Nel campo a destra hanno raccolto di recente delle patate, mentre a sinistra adesso c’è del granoturco, più avanti ci sono cipolle, che hanno raccolto oggi.

{% bhphoto 20110810-casa-lavoro-6954 center %}

Passati i campi c’è Renges, paesino non abbastanza grosso da meritare una pagina di Wikipedia tutta per sé. Per ricordarci che siamo in Svizzera, una Porsche fa capolino da sotto un telo.

Avendo ormai superato la metà della strada da fare, imbocchiamo un sentiero (anche lui asfaltato) che sale su per una {% bhphoto 20110810-casa-lavoro-6961 right %} collinetta. Questa è la zona “bene” di Ecublens, dove, si dice, vivano i professori (ma solo quelli ricchi) dell’[EPFL](http://www.epfl.ch), dove lavoro.

{% bhphoto 20110810-casa-lavoro-6962 left %}

Non a caso, arrivati in cima, c’è una bella vista sulla Francia dall’altra parte del lago e sul Jura, verso Ginevra. Tutta la zona qui è a traffico limitato solo per i residenti. Si vedono spesso bambini che giocano in strada con le biciclette, senza supervisione.

{% bhphoto 20110810-casa-lavoro-6964 center %}

Poco più in basso c’è una scuola, i cui campi sportivi sono sempre a disposizione per tutti. È una zona silenziosa di villette molto carine, coi giardini curati fino al singolo filo d’erba e le auto tirate a lucido. A parte qualche Jaguar, si vedono auto normali, mi immagino che le Ferrari le tengano nei garage coperti.

{% bhphoto 20110810-casa-lavoro-6971 right %}

Proseguendo ancora qualche centinaio di metri si arriva, finalmente, all’[EPFL](http://www.epfl.ch), politecnico migliore d’Europa, con 7000 studenti, la maggior parte dei quali in costante ricerca di un tetto sotto cui dormire, 11 mense con [menù online aggiornato quotidianamente](http://restauration.epfl.ch/), sistema di biciclette gratuito, spaccio, ufficio postale e mercatino di frutta, verdura e formaggi ogni lunedì.

In questo edificio, che si chiama BC, ha sede la scuola di *Computer Science*. Il mio ufficio non è qua, ma in un edificio subito dietro (molto più brutto). All'ultimo piano, oltre all'ufficio d'angolo del mega direttore, c'è una mensa, coi tavoli all'esterno con vista sul lago e sulle Alpi. Più di una volta ho fatto colazione lassù.
{% bhphoto 20110810-casa-lavoro-6974 left %}

Proseguendo verso il mio ufficio, ormai a qualche metro di distanza si attraversano corridoi di uffici e zone comuni, dotate di lavagne dove chiunque può scrivere e meditare e chiunque altro può avvicinarsi ed intervenire.

{% bhphoto 20110810-casa-lavoro-6973 center %}
