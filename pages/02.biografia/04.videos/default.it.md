---
title: Videos
media_order: arrivo_nazario.webm
---

## Onde e spruzzi (2016-02-14)

[plugin:youtube](https://www.youtube.com/watch?v=ctav2GafUk0)

Ieri mattina sono andato a fare un po' di marcia veloce per smaltire le gran mangiate dei giorni precedenti. Prima di rientrare mi sono fermato a fare un video delle onde che si infrangevano contro le rocce.

## Vista dal balcone

Un lungo timelapse preso dal balcone della casa dove ho vissuto a Denges, in Svizzera. Mi ero procurato una webcam e l'avevo attaccata al vetro con del nastro adesivo, poi avevo trovato un programmino che scattava una foto ogni qualche minuto e l'ho lasciato girare per diversi giorni.

La parte più spettacolare è il cielo, che si illumina di colori vivaci alla sera o si riempie di nuvole che si rincorrono.

[plugin:vimeo](https://vimeo.com/78998771)

## Arrivo del sottomarino Nazario Sauro

In occasione della consegna del sottomarino Nazario Sauro al Museo del Mare di Genova, ho partecipato con gli amici dello [studio Merlo](/merlo-fotografia) alle varie cerimonie in qualità di fotografo e ho potuto fare questo video in timelapse della fase finale dell'arrivo nella darsena e dell'attracco. Il video è full-HD e si può vedere a pieno schermo.

![Arrivo del Nazario Sauro](arrivo_nazario.webm)

## Shadow on the City (2009-07-27)

[plugin:vimeo](https://vimeo.com/78998772)

Per fare questo video sono andato al tramonto in cima al [monte Reixa](http://www.openstreetmap.org/node/303804782), visto che ero già in zona. A scendere verso il passo del Faiallo c'era buio ed ero completamente disorganizzato, avendo deciso un po' all'ultimo... Ricordarsi sempre di portare una torcia in queste avventure serali!

## La danza delle navi (2009-06-07)

Ecco un altro video in time lapse, questa volta dura un minuto e copre un periodo di quasi tre ore, al tramonto.

[plugin:vimeo](https://vimeo.com/39395020)

La musica è tratta da Run di Ehren Starks.

Il video è in HD, consiglio vivamente di guardarlo a pieno schermo.

## Tramonto (2009-05-27)

Ho giocato un po' con l'idea di fare un "time lapse", cioè un filmino accelerato a partire da una serie di fotografie fatte a intervalli regolari. Ecco i risultati dei miei sforzi.

[plugin:vimeo](https://vimeo.com/4872337)
